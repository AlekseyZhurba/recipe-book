# Фритата: омлет по-італійськи

## Інгредієнти:
- Яйця 6 шт.
- Молоко 50 мл
- Помідори 2 шт.
- Болгарський перець 1/2 шт.
- Сир моцарела 200 г
- Листя базиліку 5 шт.
- Оливкова олія для смаження
- Сіль за смаком
- Перець за смаком

## Приготування:
1. Підготуємо овочі та зелень. Болгарський перець ріжемо соломкою. З помідорів знімаємо шкірку та нарізаємо кружальцями або скибочками. Подрібнюємо базилік.
2. У великій посудині збиваємо яйця з молоком.
3. Розігріваємо жароміцну сковорідку, додаємо рослинну олію, виливаємо яєчно-молочну суміш. Зверху викладаємо помідори, болгарський перець та зелень.
4. Натираємо моцарелу на великій тертці та посипаємо нею омлет. Смажимо під закритою кришкою на невеликому вогні протягом 5–7 хвилин.
5. Коли омлет підсмажиться знизу, ставимо його в розігріту до 180 °C духовку (з функцією верхнього вогню або гриля) ще на 8–10 хвилин, аби страва підрум’янилася зверху.

Автор: Галина